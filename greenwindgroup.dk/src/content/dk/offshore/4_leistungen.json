{

  "t0": "Serviceydelser",
  "t0n": "Green Wind Offshore er specialist inden for vedligeholdelsesstyring og overvågning af tekniske anlæg, herunder:\n\n• Kontrolcenter 24/7\n• Planlægning\n• Styring\n• Logistik\n",



  "t1": "Kontrolcenter 24/7",
  "t2": "Effektiv og koordineret overvågning.",
  "t2b": "Hele projektledelsen for offshore storskalaprojekter er i overvejende grad repræsenteret i vores kontrolcentre 24/7.",
  "sections0": [
    {
      "title": "Kontrolcentre tæt på",
      "p": "Hovedkontrolcentret ligger i Berlin. Herfra indsætter vi kontrolcentre i umiddelbar nærhed af de lokale projekter, som f.eks. ved vedligeholdelsesstyringen af nettilslutningssystemet DolWin3. Vores eksperter dokumenterer, systematiserer, overvåger og kontrollerer anlægsdriften og -tilstanden i sin helhed, uanset om det drejer sig om bortskaffelse af affald og spildevand, reservedelsforsyning og -styring eller Technical Support Line (TSL)."
    },
    {
      "title": "Overvågning døgnet rundt",
      "p": "På den måde kan alle indsatsgrupper og ansvarsområder styres optimalt og forsynes med de nødvendige reservedele og relevante værktøjer via den eksisterende lagerlogistik. Alle de vigtigste processer overvåges og koordineres centralt – 24 timer i døgnet, syv dage om ugen. Effektivt og sikkert."
    }
  ],



  "section_sept_2018": {
    "h1": "greenwind control. Kontrolcenter 24/7",
    "h2": "independent_intelligent_inspired",
    "sections": [
      {
        "small": "Independent.",
        "title": "Kontrolcentret",
        "p": "greenwind control udgør det centrale knudepunkt i vores 24/7-overvågning af anlæg til udvinding og fordeling af elektrisk energi samt -overvågning af eksterne faktorer, der påvirker driften af disse – f.eks. søgang, vind- og vejrforhold. Herudover bruger vi kontrolcentret til at registrere samtlige målinger og hændelser, afhjælpe driftsforstyrrelser og koordinere planlagte vedligeholdelsesopgaver. Vi er specialister i vindenergianlæg – onshore und offshore –,  transformerstationer, kabelsystemer og offshore-platforme. Et godt eksempel på dette er vores vedligeholdelsesstyring af  nettilslutningssystemet DolWin3.\nCertificeret i henhold til ISO 9001 – ISO 14001, ISO 55000. ISO 27001-certificering er under forberedelse."
      },
      {
        "small": "Intelligent.",
        "title": "Systemet",
        "p": "Vores kunder får alle fordelene af vores manpower og vores intelligente system, men slipper for investeringsudgifterne. Vi aflaster dem gennem integrering af enkeltsystemer. Vi kalder det control center sharing. Anlægsoperatører og uafhængige servicevirksomheder bruger f.eks. vores teknik og vores personale 24/7, og kan derved tilbyde deres kunder en effektiv overvågningsservice døgnet rundt. Vi tilbyder diverse anvendelsesmodeller, der alle forløber under overholdelse af de højeste sikkerhedsstandarder. "
      },
      {
        "small": "Inspired.",
        "title": "Kontrolpersonale",
        "p": "Vi implementerer ideer – fra træning af kontrolpersonale eller uafhængig investorrådgivning til struktur- og personaleopbygning hos store energiforsyningsselskaber med fokus på overvågningssystemer. Vi har et godt og stærkt netværk. Det giver inspiration og skaber nye muligheder – både for den tekniske og salgsorienterede forretningsledelse. Her er den intelligente teknologi den ene af komponenterne. Vores kompetente, idérige og engagerede team udgør den anden. Dette gælder i særlig høj grad det personale, der varetager 24/7-overvågningen."

      }
    ],
    "columns": [
      {
        "title": "Tekniske Data",
        "list": [
          "24/7-vagtdækning gennem faguddannet personale med speciale i elektroteknik og mekanik  garanterer kompetent og direkte rådgivning ved alle henvendelser til den tekniske support",
          "Vi anvender gennemtestet teknik og software af industrikvalitet til overvågningen af elnet og energiudvindingsanlæg - pålidelig og afprøvet i praksis.",
          "Visuel diversitet gennem storskærm og personlige monitorer samt separate optiske og akustiske alarmsystemer (fejlhenvisning)",
          "Tilslutning via mange forskellige grænseflader og fjernstyrede systemer (f.eks. databaseprotokoller, IEC-104-standarder, OPC-standarder)",
          "Egen udviklingsenhed, som integrerer projekter individuelt og er i stand til at implementere kundernes ønsker (enheden råder over det fornødne softwaretekniske udviklingsmiljø)"
        ]
      },
      {
        "title": "Safety first",
        "list": [
          "Samtlige data befinder sig på servere i Tyskland, og der udføres regelmæssigt datasikring på lokalt adskilte og sikrede datalagre",
          "Mulighed for koblingsforløb og oprettelse af koblingsinstruktioner (udvidelse af adgangsrettigheder)",
          "Green Wind-systemet kan enkelt og ukompliceret frakobles når som helst, og det er derfor altid muligt at foretage uforstyrret overvågning af ordregiverens system (prioritering, båndbreddebegrænsning)",
          "Regelmæssig træning og uddannelse af Green Wind-kontrolpersonalet (også gennem kontrahenter); tilpasset kontrolsystem, der overvåger overholdelsen af de valgte sikkerhedsstandarder",
          "Dynamisk implementering af sikkerhedsforskrifter (internt og eksternt, herunder BSI's whitepaper, KRITIS forordningen, databeskyttelsesforskrifterne i den tyske persondataforordning, BDSG), Udvalg af eksterne leverandører med IT-sikkerhedsmanagementsystem",
          "Sikring af bygninger og lokaler"
        ]
      }
    ]
  },




  "t3": "",
  "t4": "Planlægning",
  "t5": "Udtænkning af nye koncepter.",
  "t6": "Vores tekniske styring er baseret på devisen: maksimering af driftstiden og minimering af omkostninger.\n\nVedligeholdelsesstyring og teknisk driftsledelse får stor betydning for offshore-havmølleparkers økonomiske succes i fremtiden.\n\nVores sofistikerede koncept omfatter en omhyggelig forberedelsesfase. I koordination med ordregiverne, værfter, konstruktører og ingeniører skaber vi planlægningssikkerhed.",
  "sections1": [
    {
      "title": "Fremsynet og systematisk",
      "p": "Vores styrker omfatter bl.a. vores fleksible og fremadskuende tankegang, store planlægningspræcision, overblik over aktuelle kampagner og strukturer, fuldstændige dokumentation af materialer og processer samt systematiske støtte i forbindelse med vedligeholdelsesprocesser via software (CMMS)."
    },
    {
      "title": "Egnet til alle offshore storskalaprojekter",
      "p": "Green Wind Offshores nyudviklede vedligeholdelseskoncept til vindenergianlæg, platforme, kabler til lands og til vands, transformerstationer og fordelingsanlæg kan overføres til storskalaprojekter i både Nord- og Østersøen og langs de engelske og franske kyster."
    }
  ],

  "t9": "Management",
  "t10": "",
  "sections2": [
    {
      "title": "Hurtig og direkte ageren",
      "p": "Vi agerer hurtigt og har korte reaktionstider. Vores målsætning er at undgå stilstand og samtidig øge effektiviteten.\n\nVed at bruge den nyeste teknik opnår vi maksimal anlægstilgængelighed og højeste sikkerhedsstandarder for både personale og anlæg. Vores medarbejdere har selvsagt alle en certificeret offshore-uddannelse. Medarbejdernes høje motivation og store engagement øger kvaliteten. Hertil kommer desuden flade hierarkier og hurtige beslutningsprocesser samt stor samarbejdsvillighed og fokus på partnerskab. Offshore storskalaprojekter har ikke brug for individualister, men for topmotiverede og kompetente teamplayers."
    },
    {
      "title": "Til lands og til vands",
      "p": "Vores servicespektrum omfatter tillige organisering og koordinering af alle former for faste vedligeholdelsesforanstaltninger, ikke-planlagte vedligeholdelsesopgaver og fejlafhjælpning samt yderligere vedligeholdelsesforanstaltninger til lands og til vands."
    },
    {
      "title": "Kontrolcentre og logistikbaser",
      "p": "Takket være vores kontrolcentre, logistikbaser, fleksible personale og effektive partnere har Green Wind Offshore muligheden for at integrere yderligere HVDC-platforme, offshore-transformerstationer og offshore-vindenergianlæg i eksisterende vedligeholdelsesstrukturer og evt. udvide dem. Vi integrerer enkeltsystemer og aflaster dermed vores kunder."
    },
    {
      "title": "Managementsystemer",
      "p": "Vores vigtigste mål inden for kvalitetsstyring er en struktureret intern organisation samt et kooperativt og vellykket samarbejde med kunder og leverandører. Dette omfatter ligeledes overholdelse af tidsfrister og budgetter. Områderne sikkerhed, arbejdsbeskyttelse og miljø er ligeledes underlagt kontinuerlig kontrol. Vi arbejder løbende på en optimering af alle systemer, herunder",
      "list": [
        "Kvalitetsstyringssystem (QMS) iht. ISO 9001",
        "IT-sikkerhedsstyringssystem iht. ISO 27001",
        "Miljøstyringssystem (UMS) iht. ISO 14001",
        "Asset-styringssystem iht. ISO 55001",
        "Arbejdsbeskyttelsesstyringssystem og HSE osv. integreret i 9001 (QMS) og 14001 (UMS) samt OHSAS ISO 18001",
        "Energistyringssystem iht. ISO 50001"
      ]
    }
  ],

  "t11": "Logistik",
  "t12": "",
  "sections3": [
    {
      "title": "Fleksibel og præcis organisering.",
      "p": "Høj tilgængelighed og optimerede arbejdsprocesser kræver en velorganiseret logistikafdeling og reservedelsforsyning."
    },
    {
      "title": "Kystnære placeringer",
      "p": "På havet kan bare en enkelt manglende skrue udløse stort besvær og tidsspilde. Afdelingen for reservedelsstyring skal kunne varetage forsyning og bortskaffelse af forbrugs- og driftsstoffer så hurtigt som muligt, og derfor installerer og administrerer vi kystnære kontrolafdelinger inklusive bemandede reservedelslager og med CMMS. Den sikre offshore-transport af materialer og personer samt indkvartering hører ligeledes med til vores opgaver, det samme gælder transport fra lagerdepoterne til omskibningshavne og transformerstationer på land."
    },
    {
      "title": "Forebyggende og korrigerende",
      "p": "Alle storskalaprojekter har deres egne særlige krav, og her reagerer vi altid fleksibelt. Forebyggende og korrigerende vedligeholdelsestiltag kræver en præcis indsats fra teknikere til lands og til vands."
    }
  ]
}
